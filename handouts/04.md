---
title: \#4 Interakce se skupinou
date: 10. 3. 2020
...

## Interakce se skupinou

Když se zeptáte skupiny na nějakou otázku, chcete, aby odpovídali naráz? Nebo po jednom? Všichni, nebo jen někteří? A v jakém pořadí? Tato dodatečná komplexita, která nesouvisí se složitostí položené otázky má za následek, že interakce se skupinou je vlastně hodně odlišná od běžné konverzace dvojice nebo malé skupinky lidí.

Frontální výklad (tedy situace, kdy celé třídě něco sdělujete, a jde v podstatě o\ monolog) je také odlišná od monologu ve dvojici nebo malé skupince v tom, že potřebujete sledovat (a zaujmout) mnoho posluchačů, kteří sedí na různých místech, přemýšlí různě rychle a mají ve svých hlavách různé prekoncepty a miskoncepty.

<!--
Ať už se při frontálním výkladu nebo interakci se skupinou zazměřujete na problém nebo na přemýšlení, potřebujete používat jiné nástroje. Novou dimenzi dává možnost dělení do skupin a interakce se skupinami namísto jednotlivců.
-->

\begin{center}
\includegraphics[width=5cm]{img/expert-approach-group.png}
\includegraphics[width=5cm]{img/coaching-approach-group.png}
\end{center}

## Nástroj: Signální otázky

Signální otázka je typ instrukce při interakci se skupinou v následujícím formátu:

\vspace{-0.5em}
\begin{center}
Kdo + podmínka + signál.
\end{center}
\vspace{-0.5em}

Skrze signál dáváme možnost skupině odpovídat paralelně a odstraňujeme tak komplexitu interakce, která nesouvisí s otázkou. Příklad použití:_"Kdo z vás si pamatuje definici grafu, zvedněte ruku._

Skrytá komplexita se může skrývat ve formulaci podmínky. Například otázka _"Kdo to chápe? (+implicitní signál)"_ je sice signální otázkou, ale "chápat to" je velmi nejasná podmínka. Je užitečné podmínku naformulovat jednoznačněji, aby bylo pro studenty snazší si na ni odpovědět, např. _"Kdo si myslí, že podobný příklad zvládne spočítat u zkoušky? (+implicitní signál)"_.

Implicitní signál při výuce je zvednutí ruky, které navíc může učitel nebo cvičící naznačit gestem. Lze ale používat různé signály – tlesknutí, postavení se, změnu místa, nebo různobarevné hlasovací karty.

Signální otázky je možná používat pro několik účelů:

1. Když se chci od skupiny jako celku něco dozvědět. (např. kolik studentů bylo na přednášce)
2. Když chci vyvolat interakci nebo přemýšlení. (např. při použití _multiple choice question_)
3. Když chci, aby se skupina dozvěděla něco o sobě samé. (např. _"Kdo jste někdy udělali při výuce nějakou chybu?"_)

<!--
Nefunguje-li otázka tak, jak jste čekali (třeba nikdo neodpovídá), může být užitečné upravit podmínku nebo instrukci. I mnoho jiných otázek bude fungovat, tento formát však může posloužit jako snadný začátek dobrých otázek na celou skupinu.
-->

<!--
## Práh signální otázky

Různě formulované PODMÍNKY signální otázky mohou poskytnout jinou informaci o stejném tématu, ale mají také různý PRÁH.
Srovnej: "Komu z vás nevadí, když budeme fotit?" vs. "Kdo z vás chce abychom fotili?" a opačně formulované podmínky "Kdo nepreferuje, abychom fotili?" vs "Pro koho je nepřijatelné, abychom fotili?"

Volbou prahu signální otázky komunikujeme další kontext a ovlivňujeme, jak moc lidí dá signál (což může být podstatné pro atmosféru ve třídě).

## Práh jako přenesený obecný koncept

Když má člověk nebo skupina něco udělat, např. zvednout ruku, odpovědět na otázku, přiznat chybu atd., je to jako kdyby překonával nějaký „energetický“ práh. Například odpovídat před celou skupinou má vyšší práh, než říct svůj intuitivní tip kamarádovi, který sedí vedle. Když je práh příliš vysoký, mohou se jednotlivci nebo celá skupina "zaseknout".

Práh můžeme volit u nejen u PODMÍNKY signálních otázek, ale také u SIGNÁLU. Srovnej "Stoupnou si ti kteří..." vs. "Teď se prosím všichni postavte. Nyní zůstanou stát ti, kteří..."

Práce s prahem interakce:  forma Think - Pair - Share (Zkuste se nejdříve zamyslet a napsat si odpověď na otázku sami. Pak diskutujte svou odpověď se sousedem. Pak diskutujeme odpověď v celé skupině.)
-->

## Koncept: Práh

Když má člověk nebo skupina něco udělat, např. zvednout ruku, odpovědět na otázku, přiznat chybu atd., je to jako kdyby překonával nějaký „energetický“ práh. Čím nižší je tento práh, tím vyšší je šance, že do toho půjdou. Srovnej: _"Komu z vás nevadí, když budeme fotit?"_ vs. _"Kdo z vás chce abychom fotili?"_ a opačně formulované podmínky _"Kdo nepreferuje, abychom fotili?"_ vs. _"Pro koho je nepřijatelné, abychom fotili?"_. Koncept je aplikovatelný i mimo doménu otázek: Odpovědět veřejně učiteli má vyšší práh než říct odpověď pouze sousedovi, co má vyšší než napsat odpověď na papír. Níže následuje několik příkladů, jak je možné práh snižovat.

* Mít jednodušší podmínku ("Kdo to umí vyřešit?" vs. "Kdo ví, jak začít?").
* Použít signál s nižším prahem (postavit se přede všemi vs. napsat na papír).
* Mluvit se sousedy místo učitele (třeba přes _think – pair – share_).
* Použít otázku na nižším kognitivním stupni ("Co budeš dělat příště jinak?" vs. "Co nefungovalo?").
* Zvýšit anonymitu (hlášení se na přednášce vs. sli.do nebo Kahoot).

<!--
## Cíle otázky

TODO: Dat lepsi (informaticky) priklad.

Otázkou můžu obecně sledovat různé cíle. Představte si situaci, kdy se manžel podívá doma do dřezu, uvidí neumyté nádobí a prohlásí své ženě: "Drahoušku, tys neumyla nádobí?". Mohl tím sledovat různé cíle (příklad je trochu umělý, omlouváme se):

* Chce se něco dozvědět (tj. získat odpověď, jestli to není nádobí někoho jiného).
* Chce způsobit akci (tj. aby šla manželka umýt nádobí).
* Chce něco oznámit (tj. v kuchyni je neumyté nádobí, jdu ho umýt).
* Chce druhého rozpřemýšlet (tj. nejde o to, kdo ho umyje, ale chce, aby si manželka uvědomovala, že jej neumyla).

Přenášejíc toto téma do třídy, zamyslete se nad různými signálními otázkami pro vaše cvičení: Kterými se něco dozvídáte? Kterými způsobujete přemýšlení studentů? Kterými způsobujete akci?
-->

## Čtení na tento týden

Tento týden doporučujeme krátký (čtyřstránkový) článek _Teaching Assistants’ Experiences of Lab Sessions in Introductory Computer Science Courses_. Autorka na základě rozhovorů se studentskými cvičícími KTH (univerzita ve Švédsku) hledá opakující se názory a zkušenosti. Při čtení se zkuste zamyslet, jestli prezentované názory jako cvičící sdílíte, či nikoliv.

## Domácí úkol

Napište 5 signálních otázek, které můžete použít na vašem příštím cvičení k interakci s celou třídou. Dejte si záležet a formulujte realistické otázky (a pak některé z nich skutečně použijte).
