---
title: \#4 Interakce se skupinou
date: 10. 3. 2020
...

## Expertní a koučovací přístup ke skupině

V minulém handoutu jsme si ukázali rozdíl medzi koučuvacím a expertním přístupem k jednotlivci, který řeší problém.
<!--
\begin{center}
\includegraphics[width=5cm]{img/expert-approach.png}
\includegraphics[width=5cm]{img/coaching-approach.png}
\end{center}
-->
Podobně se můžeme dívat i na interakci s celou skupinou:

\begin{center}
\includegraphics[width=5cm]{img/expert-approach-group.png}
\includegraphics[width=5cm]{img/coaching-approach-group.png}
\end{center}

Při frontální výuce se snadno může stát, že se soustředíme na problém, ten pak řešíme a zapomínáme na studenty. Při interakci se skupinou je dobré myslet na to, co se děje v jejích hlavách. Nenudí se? Dávají pozor? Chápou můj výklad? Pro interakci se skupinou pak můžu použít různé nástroje (třeba signální otázku, viz níže).

## Nástroj: Signální otázka

Chceme-li se od studentů něco dozvědět od celé skupiny naráz, můžeme položit signální otázku v následujícím tvaru:

\vspace{-0.5em}
\begin{center}
Kdo + podmínka + signál.
\end{center}
\vspace{-0.5em}

Dostatečně přesná podmínka rychle vybírá studenty, kteří mají "signalizovat", instrukce pak specifikují, co dělat. Například: _Kdo už se dostal alespoň ke třetímu příkladu, ať vyloží na svůj počítač kachničku._ nebo _Kdo si myslí, že by dokázal napsat pseudokód Dijkstrova algoritmu, ať se přihlásí._

Nefunguje-li otázka tak, jak jste čekali (třeba nikdo neodpovídá), může být užitečné upravit podmínku nebo instrukci. I mnoho jiných otázek bude fungovat, tento formát však může posloužit jako snadný začátek dobrých otázek na celou skupinu.

<!-- ? Koncept: ? -->
## Práh

Když má člověk nebo skupina něco udělat, např. zvednout ruku, odpovědět na otázku, přiznat chybu atd., je to jako kdyby překonával nějaký „energetický“ práh. Čím nižší je tento práh, tím vyšší je šance, že do toho půjdou. Odpovědět veřejně učiteli má vyšší práh než říct odpověď pouze sousedovi, co má vyšší než napsat odpověď na papír. Níže následuje několik příkladů, jak je možné práh snižovat.

* Mít jednodušší podmínku ("Kdo to umí vyřešit?" vs. "Kdo ví, jak začít?").
* Použít signál s nižším prahem (postavit se přede všemi vs. napsat na papír).
* Mluvit se sousedy místo učitele (třeba přes _think – pair – share_).
* Použít otázku na nižším kognitivním stupni ("Co budeš dělat příště jinak?" vs. "Co nefungovalo?").
* Zvýšit anonymitu (hlášení se na přednášce vs. sli.do nebo Kahoot).

## Cíle otázky

<!-- TODO: Dat lepsi (informaticky) priklad. -->
Otázkou můžu obecně sledovat různé cíle. Představte si situaci, kdy se manžel podívá doma do dřezu, uvidí neumyté nádobí a prohlásí své ženě: "Drahoušku, tys neumyla nádobí?". Mohl tím sledovat různé cíle (příklad je trochu umělý, omlouváme se):

* Chce se něco dozvědět (tj. získat odpověď, jestli to není nádobí někoho jiného).
* Chce způsobit akci (tj. aby šla manželka umýt nádobí).
* Chce něco oznámit (tj. v kuchyni je neumyté nádobí, jdu ho umýt).
* Chce druhého rozpřemýšlet (tj. nejde o to, kdo ho umyje, ale chce, aby si manželka uvědomovala, že jej neumyla).

Přenášejíc toto téma do třídy, zamyslete se nad různými signálními otázkami pro vaše cvičení: Kterými se něco dozvídáte? Kterými způsobujete přemýšlení studentů? Kterými způsobujete akci?

## Čtení na tento týden

Tento týden doporučujeme krátký (čtyřstránkový) článek _Teaching Assistants’ Experiences of Lab Sessions in Introductory Computer Science Courses_. Autorka na základě rozhovorů se studentskými cvičícími KTH (univerzita ve Švédsku) hledá opakující se názory a zkušenosti. Při čtení se zkuste zamyslet, jestli prezentované názory jako cvičící sdílíte, či nikoliv.

## Domácí úkol

Napište 5 signálních otázek, které můžete použít na vašem příštím cvičení k interakci s celou třídou. Dejte si záležet a formulujte realistické otázky (a pak některé z nich skutečně použijte).
