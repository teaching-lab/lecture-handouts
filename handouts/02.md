---
title: \#2 Padáčky
date: 25. 2. 2020
...

## Reflexe vlastní výuky

Na to, abych se zlepšil v učení, musím hlavně učit a taky svoji výuku reflektovat – tedy o ní zpětně přemýšlet. V Teaching labu budeme k reflexi používat několik nástrojů:

* Reflektivní deníčky učitele
* Dyády
* Diskuse
* Hospitace

## Učení se děje v hlavách studentů.

Při výuce se jako učitelé intuitivně soustředíme na to, co právě děláme my. Kde stojíme, co říkáme, co dělají naše ruce. Uvědomování si vlastní činnosti je důležité, ale ještě důležitější je uvědomovat si, co dělají studenti. Jakou mají náladu? Nad čím zrovna přemýšlejí? Co bych já jako učitel chtěl, aby bylo předmětem jejích myšlenek?

Jako učitel můžu stavět aktivity, které způsobí přemýšlení v hlavě studenta. Taky jsme si ukázali, že učit můžeme i když jenom pasivně sedíme a necháváme studenty, aby se učili sami.

## Nástroje z padáčků

### MCQ jako aktivita pro celou třídu

Namísto problému s otevřenou otázkou nabídnu studentům problém s několika variantami odpovědi, které pak používám k rozproudění individuálního přemýšlení či skupinové diskuse nad problémem. (odtud zkratka MCQ =  mutliple choice questions)
V dalším průběhu aktivity (třeba TPS) typicky vedeme studenty k tomu, aby použili intuici, určitou heuristiku, krátký výpočet či logickou úvahu a zvolili si jednu z možných odpovědí, dále aby formulovali argumenty pro svou odpověď nebo aby ukázali chybnost jiných odpovědí. 

Bývá vhodné, aby počet variant byl 3-5. Vedle správné odpovědi dáváme jako možnosti tzv. plausible distractors, tedy odpovědi které umožují diagnostikovat časté miskoncepce. Učitel tak během aktivity získává zpětnou vazbu o úrovni zvládnutí učiva. 

__Příklad - sčítání pro ZŠ__ Sečtěte pod sebou: 17 + 26.  Jako možné odpovědi nabídnu 43, 33 a 313. Když hodně studentů odpoví 33, znamená to, že přenášení k vyšším řádům je ještě třeba dovysvětlit. Když hodně studentů odpoví 313, znamená to, že řeší sčítání na různých řádech jako samostatný problém a došlo k velkému nepochopení této části problému.

### Commitment

Když studenty dovedu k tomu, aby do probíhající výuky něco vložili, udržím tím jejich zájem a pozornost.
Můžu třeba chtít, aby si zvolili jednu možnost a tu si obhajovaly.

### TP

TODO

### Think-Pair-Share (TPS)

TPS je návrhový vzor pro rytmizaci aktivity, v kterém studenti nejprve dostanu za úlohu přemýšlet o problému samostatně, pak jsou rozděleni do dvojic, v kterých svoje myšlenky diskutují a na závěr sdílejí své pozorování před celou skupinou.

Studenti nejsou hned ovlivněni názory ostatních. Ve dvojicích argumentují paralelně a každý dostane možnost svůj názor obhájit nebo zvážit. V společné žni pak už mají studenti připravené argumenty pro svoje tvrzení. Celá aktivita pak má jasné části, mění se a studenti lépe udrží pozornost.

## Čtení na tento týden

Do příští hodiny si *povinně* přečtěte následující dvě věci.

1. **Cíle Teaching labu** Najdete je na nástěnce v A220 a na gDrive v materiálech předmětu. Při čtení se zamyslete, které cíle jsou pro vás důležitější a které méně.
2. **Informace FI pro učitele** Rozcestník na stránkách FI s informacemi pro učitele najdete na _fi.muni.cz/studies/teacher_. Projděte si, co všechno tam je a přečtěte si části relevantní pro vás. Napadnou-li vás další užitečné věci, které by tam mohli být, dejte nám vědět.

\noindent
Kromě povinného čtení doporučujeme článek _Through the Looking Glass: Reflections on Using Undergraduate Teaching Assistants in CS1_, který popisuje systém studentských pomocníků a cvičících na _Buffalo University_ a jejich zkušenosti.

Systém, ve kterém studenti IT pomáhají s výukou byt pravděpodobně poprvé použit v roce 1988 na Stanfordu (který jej používá doteď). Jestli si chcete něco přečíst o důvodech zavedení a jejich zkušenostech, můžete se podívat do publikací _The Effective Use of Undergraduates to Staff Large Introductory CS Courses_ (ACM SIGCSE, 1988) a _Using Undergraduates as Teaching Assistants in Introductory Programming Courses: An Update on the Stanford Experience_ (ACM SIGCSE, 1995).

## Domácí úkol

Vyberte si jeden z nástrojů použitých v dnešní hodině (viz výše) a promyslete si, jak by šel využít ve vašem příští cvičení. Do Google formuláře pak napište, který nástroj jste si vybrali, že chcete použít a popište kontext a průběh jeho použití.
