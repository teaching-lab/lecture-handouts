---
title: \#1 Precedenty a normy
date: 18\. 2. 2020
...

\noindent
__Skupiny mají tendenci opakovat vzorce chování a vytvářet si zvyky.__
Co se stalo jednou, může se stát podruhé. Co se stalo dvakrát, stane se potřetí.

\begin{description}
\item \textbf{Precedent:} První instance určitého vzoru (\textit{pattern}) ve skupinové paměti. Např. poprvé někdo položil otázku cvičícímu, cvičící otázku odpoví -- vytváří implicitní očekávání, že s dalšími otázkami bude nakládáno stejně.
\end{description}

\begin{description}
\item \textbf{Norma:} Dobře zaběhnutý vzor myšlení/chování, který nikoho ve skupině nepřekvapí. Naopak, lidé jsou překvapeni, když je norma narušena. Málokdy dokážou lidé normy pojmenovat, většina norem je implicitních.
\end{description}

\noindent
Když chci (jako učitel nebo cvičící) vytvářet ve skupině nějakou atmosféru a formovat chování skupiny, potřebuji si precedentů všímat a vhodně na ně reagovat, nebo potřebuji precedenty vědomě vytvářet.

Někteří učitelé se snaží všechny "pravidla" (tedy explicitní normy) říct na začátku výuky. Často ale studenty zahltí. Místo toho můžeme vnést precedenty a vytvořit normy implicitně -- chování lidí ovlivňují často silněji než explicitní pravidla.

---

\noindent
Učitel potřebuje pro svou výuku tři druhy znalostí:

* __Odborná (doménová) znalost__ (např. umět programovat v Pythonu)
* __Obecná didaktika__ (např. dynamika skupiny, precedenty a normy)
* __Oborově-specifická didaktika__ (např. jak dobře naučit rekurzi nebo typické chyby u debugování ukazatelů)

---

## Čtení na tento týden

* Více praktické teorie o obecné a specifické didaktice najdete v kapitole sedm (_Pedagogical Content Knowledge_) knihy *Teaching Tech Together*. Jde o přehledovou a srozumitelnou knihou pro učitele informatiky (s materiály a kapitolami z ní budeme pracovat častěji).  
Online: ``https://teachtogether.tech/#s:pck``
* V hodině jsme vám dali _Reflektivní deník učitele_ -- je to nástroj, se kterým pracujeme už několik let. Napsali jsme i didaktický článek *Reflective Diary for Professional Development of Novice Teachers* publikován ve sborníku _ACM Special Interest Group on Computer Science Education_ (ACM SIGCSE). Můžete si přečíst jak nám to fungovalo a co se při reflektivní práci osvědčilo.  
Online: ``https://arxiv.org/pdf/1811.02965.pdf``

## Jaké typy norem můžeme chtít ve výuce?

### ...ohledně dodržování času

* Začátky a konce: "německý" nebo "řecký" čas? (Pokud jednou začnete pozdě, je to precedent!)
* Jak moc striktní jsou deadliny?

### ... ohledně vzájemné interakce

* Známe jména? Oslovujeme se jménem? Tykáme si?
* Má student klást otázky? Kdy? Jakým způsobem -- skákat do řeči? Hlásit se? Ptát se kolegy? Má čekat dlouhé monology?
* Pracujeme ve skupinkách? Jak spolupracovat nebo nespolupracovat? Musí mluvit všichni nebo se toleruje nezapojení se?

### ... ohledně očekávané náročnosti a zapojení do procesu

* Mohu studenti být na hodině pasivní? Kdo pracuje víc -- cvičící nebo studenti?
* Chce cvičící, aby studenti dostávali úkoly a trvá na jejich odevzdání?
* Očekává se, že studenti byli na přednášce, ví co se tam řešilo a chápou to? Bude se to rekapitulovat a vyjasňovat během cvičení?

### ... návyky, signály

* Jaké vzory struktury očekávat: check-in/out, situování, zvonek, přestávky
* Hlasování s možnostmi? Otázky do skupiny? Chození k tabuli?
* Máme standardní postupy práce? (např. "načrtnu algoritmus dřív než začnu programovat")
* Sedí studenti stále na svých místech, nebo vstávají, mění místa, pohybují se po prostoru?
* Rekapituluje se přednáška na začátku cvičení?

### ... systematicky používané nástroje

* Parkoviště otázek? Viditelná agenda? Kahoot? Bodování domácích úkolů?
* Jsou kódy z hodin vždy nahrány v ISu nebo je potřeba psát si poznámky?
