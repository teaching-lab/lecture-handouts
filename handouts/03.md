---
title: \#3 Co znamená učit
date: 3. 3. 2020
...

## Podle čeho hodnotím kvalitu své výuky?

Různí učitelé hodnotí své hodiny dle různých kritérií: Někdo potřebuje mít z hodin dobrý pocit, druhý potřebuje slyšet od kolegů, že to dělá dobře, a třetí potřebuje vidět, že studenti mají dobré výsledky. Níže uvádíme několik způsobů, kterými se můžete dívat na kvalitu své výuky (přibližně od subjektivních po objektivní).
\vspace{-1em}

* **Vlastní pocity z výuky** _(Jak se cítím během hodiny a po ní?)_
* **Vlastní zkušenost studenta** _(Jaké učení na mě fungovalo jako na studenta?)_
* **Moje předešlá učitelská zkušenost** _(Co mi fungovalo minule?)_
* **Zpětná vazba od studentů** _(Co si o tom myslí moji aktuální studenti?)_
* **Zpětná vazba od kolegů** _(Co si o tom myslí moji zkušenější kolegové?)_
* **Externí zdroje** _(Co říkají v knihách, článcích, kurzech?)_
* **Data o mých studentech** _(Jak studenti reagují na dotazy, testy a úkoly?)_
* **Vědecký výzkum** _(Co říká pedagogický výzkum (v IT), že funguje?)_

## Učení se děje v hlavách studentů

Při výuce se jako učitelé intuitivně soustředíme na to, co právě děláme my. Kde stojíme, co říkáme, co dělají naše ruce. Uvědomování si vlastní činnosti je důležité, ale ještě důležitější je uvědomovat si, co dělají studenti. Jakou mají náladu? Nad čím zrovna přemýšlejí? Co bych já jako učitel chtěl, aby bylo předmětem jejích myšlenek?

\vspace{-0.5em}
\begin{quote}
\it \centering Učení se (learning) se děje v hlavách studentů.\\
Nedělá ho učitel tím, že mluví před tabulí.
\end{quote}
\vspace{-0.5em}

Jako učitel můžu stavět aktivity, které způsobí přemýšlení v hlavě studenta. Učení (_learning_) může probíhat i když učitel jen pasivně sedí (a studenti něco dělají).

## Expertní vs. koučovací přístup

Když se student potýká s problémem (například mu nefunguje vytvořený kód), má učitel dvě základní možnosti interakce: **Expertní přístup** znamená, že se učitel začne dívat na problém, který student právě řeší – a řeší ho taky (hledá chybu v\ kódu). Druhá možnost, **koučovací přístup**, tkví v tom, že učitel místo problému sleduje studentovo přemýšlení nad problémem (nechá studenta říct, co už zkoušel s\ kódem dělat, kdy se chyba projevuje, atd.). Jeho vstupy pak sice neřeší problém, ale pomáhají studentovi přemýšlet nad ním a vyřešit ho sám.

\begin{center}
\includegraphics[width=5cm]{img/expert-approach.jpg}
\includegraphics[width=5cm]{img/coaching-approach.jpg}
\end{center}

Situace je jiná, když je na straně studenta místo jednotlivce skupina (např. kladete jiný druh otázek) nebo když se snažíte vy sami jako učitel od studentů nějakou informaci získat (ne jen "způsobovat učení").

## Nástroj: Antiproblém

Když před někoho pokládáme problém, který je komplexní, nemusí být pro něj snadné poskytnout ucelené řešení. Zadání jako například napiš kvalitní kód pro XY (nebo odpověz na otázku, co dělá dobrého učitele) není triviální a třeba jenom pojmenovat, co dělá kód kvalitním je obtížný proces. Naopak, pojmenovat, co dělá kód špatně čitelným a taky záměrně napsat špatný kód je mnohem snazší. Když student dokáže vyřešit problém opačný, tyto znalosti jde pak využít k řešení původního problému. Můžeme třeba probrat jeho záměrně špatný kód a vymyslet, jak ho udělat lépe a v tomhle procesu ukázat, co dělá kód kvalitním.

Pokud tedy chceme vyřešit nějaký problém, může být užitečné zadat přesně opačný problém (antiproblém) a pomocí něj (vy)řešit ten původní.

## Čtení na tento týden

Tento týden doporučujeme článek _Through the Looking Glass: Reflections on Using Undergraduate Teaching Assistants in CS1_, který popisuje systém studentských pomocníků a cvičících na _Buffalo University_ a jejich zkušenosti.

Systém, ve kterém studenti IT pomáhají s výukou byt pravděpodobně poprvé použit v roce 1988 na Stanfordu (který jej používá doteď). Jestli si chcete něco přečíst o důvodech zavedení a jejich zkušenostech, můžete se podívat do publikací _The Effective Use of Undergraduates to Staff Large Introductory CS Courses_ (ACM SIGCSE, 1988) a _Using Undergraduates as Teaching Assistants in Introductory Programming Courses: An Update on the Stanford Experience_ (ACM SIGCSE, 1995).

## Domácí úkol

Zamyslete se nad tím, jaké věci byste chtěli, aby hospitující ve vaši výuce sledoval. Napište do formuláře domácích úkolů dvě konkrétní věci a taky proč právě tyto dvě.
